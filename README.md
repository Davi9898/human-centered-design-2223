# Nicolette's copy&scroll hulp

![HCDTITEL](https://github.com/Davi9898/human-centered-design-2223/assets/76910947/0763fbbe-afe5-477d-b35f-3f3df980a6aa)

## Inleiding
Voor het vak Human Centered Design maken we voor een gehandicapt persoon een specifiek ontwerp die aansluit bij de benodigdheden van ons persoon. We maken het ontwerp specifiek voor de gehandicapte in kwestie. Ik heb als persoon Nicolette aangewezen gekregen. 

## Persona
Nicolette Besemer is een 76 jarige vrouw die in een rolstoel zit. Ze kan niet goed met haar handen omgaan en heeft soms last van tremors en spasmes. Om te navigeren op het internet gebruikt Nicolette een tekenpad die functioneert als muis. Hier kan ze goed mee overweg en klikken. Typen gaat echter niet en hier gebruikt zij spraaksoftware voor. 

## Onderzoeksvraag
### Hoe kan ik een interface ontwerpen en ontwikkelen voor Nicolette die het makkelijk maakt voor haar om te scrollen en te kopiëren.

## Probleemdefinitie
Nicolette is een oudere vrouw die een lichamelijke beperking heeft. Zij ervaart moeilijkheden bij het gebruiken van het web en haar computer, dit komt door haar motorische problemen. Nicolette heeft ook op dagen last van tremors en spasmes, hier moet ook rekening mee gehouden worden. De tools die zij tegenwoordig gebruikt sluiten nog niet aan bij haar behoeften.

## Oplossing
Om aan Nicolette haar behoeften te voldoen ben ik aan de slag gegaan met het maken van een prototype. Met dit prototype kan Nicolette gemakkelijk scrollen en kopiëren. Omdat Nicolette gebruik maakt van een tekenpad en soms wat mindere dagen heeft zijn de buttons erg groot gemaakt. Hierdoor kan er makkelijk op de buttons gedrukt worden. Als Nicolette echt een slechte dag heeft kan ze ook gebruik maken van de ingebouwde spraaksoftware. Omdat het web slechts gelimiteerd is heb ik er voor gekozen om alleen naar het clipboard te kopiëren, er kan nu gemakkelijk naar andere applicaties geplakt worden. Nicolette gaf aan dit te kunnen met spraaksoftware  

## Link naar prototype
https://davi9898.github.io/human-centered-design-2223/nicolette_prototype/

# Documentatie van de Design Principles, User Needs, Testen en Testresultaten

## User needs
**Who**: Nicolette is een gehandicapte vrouw met een lichamelijke beperking, zij heeft problemen met de motorische controle en heeft ook last van spasmes en tremoren.
**What**: Nicolette heeft een betrouwbare en eenvoudig te gebruiken ontwerp nodig die haar het mogelijk maakt om makkelijk te scrollen en teksten te kopiëren naar het clipboard.
**How**: Het interface moet rekening houden met de capaciteiten van Nicolette. Ook dat er soms dus slechtere dagen zijn. De buttons worden zo ingericht dat het makkelijk met de pen te besturen valt.
**Why**: Het verbeteren van Nicolette's vermogen om te scrollen en tekst te kopiëren zal haar webnavigatie aanzienlijk verbeteren en ook zal dit de kwaliteit 

## Design principles
_beknopt_:

1. Study situations: Ik ga slechts voor Nicolette has specifieke situatie en benodigheden designen
2. Ignore Conventions: Conventies(verwachte manier van handelen) zijn algemene oplossingen die niet werken voor Nicolette, dus we negeren ze
3. Prioritize identity: Het design weergeeft de problemen van Nicolette omdat het individualistisch voor haar gemaakt is
4. Add Nonsense: Voeg spelende elementen toe om het voor Nicolette leuker te maken.

_Correlatie exclusive design principles met mijn ontwerp:_

1. **Study Situation**: Om het goed te begrijpen van de unieke ervaringen en uitdagingen van Nicolette ben ik goed gaan onderzoeken wat Nicolette haar capaciteiten zijn door middel van tests maar ook hoe ze het ervaart. Door te testen liet Nicolette zien hoe ze het ervaarde om met het web bezig te zijn en kon ze vertellen wat ze wel fijn vond en niet fijn. Hier ben ik mee aan de slag gegaan om tot mijn oplossing te komen.
2. **Ignore Conventions**: Het niet op de verwachte manier laten handelen van de algemene oplossingen die je gewend bent: Ik heb hiervoor in principe twee voorbeelden voor: namelijk de aardbevings button en de voice commandos. Normaal gesproken bestuur je alles natuurlijk met je muis maar omdat dit voor Nicolette niet altijd de oplossing kan bieden moest hier een alternatief voor gevonden worden, namelijk de voice commandos. Ook kan de aardbevings button een grappig maar ook een handig effect bieden namelijk het shufflen van de content. Zo krijg je op een andere manier dan dat je gewend bent de content te zien maar blijft het wel functioneel
3. *Prioritize identity*: Ik heb het ontwerp zo gedesigned dat het aansluit bij Nicolette haar interesse namelijk: Geografie. Daarom heb ik ook een geografisch nonsense element toegevoegd en hebben alle kleuren aarde tinten. De buttons moeten rotsen voorstellen en alles gaat over gebergten. Ook zijn de buttons groot gemaakt zodat deze makkelijk te bedienen zijn voor Nicolette maar niet in de weg zitten.
4. *Add Nonsense*: Ik heb een aardbevings button toegevoegd die alles verschillende content secties shuffled maar ook een leuke animatie toevoegt. Hierdoor is het leuk en functioneel.

## Testen en Testresultaten

In week 1 heb ik voor Nicolette een prototype gemaakt. Deze prototype heeft als functie dat je met je muis zelf een stuk tekst kan selecteren en vervolgens kan je op de knop drukken om het stukje in het tekstvak te plakken.
![ezgif com-video-to-gif](https://user-images.githubusercontent.com/76910947/233596870-fe70ef25-1799-4736-943d-332b4a2c92d5.gif)


## Nicolette test 1
Het computertje van Nicolette die haar armen en benen aanstuurt is kapot zegt ze zelf. Ze kan niet typen. Maar gebruikt wel een tekentablet. De tablet wordt alleen gebruikt als muis. Testen
Teksten knippen en plakken. gaat nog niet maar wel het kopiëren en plakken van bestanden. Dit wordt gedaan door gebruik te maken van het schaartje. Navigeren met de stem is redelijk lastig. Typen wordt geheel uitgevoerd met de stem. Dragon 6 -> 16. Soms moeten er woorden aangepast worden. Scrollen is niet makkelijk voor Nicolette. Boven de knop mikt Nicolette als ze een specifieke handeling moet uitvoeren. Nicolette spreekt over haar lichaam dat het niet meewerkt. Nicolette heeft ook vaak last van spasmes en tremors. Nicolette vindt het moeilijk bestanden te knippen en te plakken. Het grootste probleem is scrollen. Scrollen is wanhoop. Ze denkt dat kopieëren en plakken wel te doen is met de spraaksoftware. Lange scroll. Nicolette kan moeilijk in een café gaan zitten en dan hele teksten gaan voorlezen. 

### feedback op de prototype
het kopiëren en plakken werkt goed. De buttons zijn makkelijk te drukken. Selecteren met de pen is echt heel moeilijk. Zodra je op de pagina komt moet je gwn met de copy kunnen kopieren en plakken. Geen donkere kleuren gebruiken. Liever grote teksten. Maar vergroten werkt meestal wel. Dubbelklikken kan niet. Nicolette heeft dit uitgezet. ze gebruikt de checkboxes om te kopieren en plakken. Zinnen selecteren lukt niet. Toetsenbord is ook bruikbaar om een spatie in te drukken. 

### Pijnpunten
* Selecteren met een pen is niet te doen
* Scrollen
* Kopiëren en plakken van bestanden en tekst
* Geen donkere kleuren gebruiken.
* Geen kleine letters
* Dubbelklikken kan niet
* Spraak is niet echt fijn in openbare ruimtes

### Voordelen
* Kopiëren werkt goed
* Buttons zijn makkelijk te drukken

### Houdt in acht
* Het contrast goed houden

## Nicolette test 2

Ik heb deze week als functionaliteit Een manier dat de gebruiker een stukje tekst kan kopieren door middel van de webspeech API. Dus stel je zou een stukje tekst willen kopiëren dan lees je dit stukje text voor.

Hoe dit werkt is als volgends: Een gebruiker spreekt een stukje tekst in wat hij of zij gekopieerd wil hebben en vervolgens wordt dit dan in een tekstveld gekopieerd.

## Test
![67cef632-f2f1-41ec-b57f-f326a446dd38](https://github.com/Davi9898/human-centered-design-2223/assets/76910947/946ee850-5c09-42a8-9035-d44be9d48545)
![ezgif com-video-to-gif_1](https://github.com/Davi9898/human-centered-design-2223/assets/76910947/5d3e0d1d-f006-4f87-bf01-322908490632)

Ik ben bij Nicolette mijn ontwerp gaan testen. Dit ontwerp was niet erg gestyled maar werkte naar behoren. Omdat Nicolette haar touchpad vergeten was moest het helaas met de mousepad. Hierdoor ging het iets stroever omdat Nicolette erg veel moeite heeft met het besturen van een laptop touchpad. We zijn vervolgens aan de slag gegaan met het testen. Nicolette vondt dit handig en niet gecompliceerd. Ze vertelde dat ze de spraaksoftware ook gebruikt voor het schrijven van haar artikelen. Ze geeft aan ook te kunnen kopiëren maar dat kan ze nog niet want ze weet niet hoe dat moet. 

Uit de test is het volgende naar buiten gekomen:

Voordelen:
* Er hoeft niet meer geselecteerd te worden
* Er hoeven maar twee buttons ingedrukt te worden, namelijk aan en uit.

Nadelen:
* Als er verkeerde woorden worden gesproken moeten deze handmatig weer veranderd worden.
* Als je een lange tekst wilt kopiëren dan moet je heel veel voorlezen, dat kost veel tijd.


<!-- Add a link to your live demo in Github Pages 🌐-->

<!-- ☝️ replace this description with a description of your own work -->

<!-- replace the code in the /docs folder with your own, so you can showcase your work with GitHub Pages 🌍 -->

<!-- Add a nice poster image here at the end of the week, showing off your shiny frontend 📸 -->

<!-- Maybe a table of contents here? 📚 -->

<!-- How about a section that describes how to install this project? 🤓 -->

<!-- ...but how does one use this project? What are its features 🤔 -->

<!-- Maybe a checklist of done stuff and stuff still on your wishlist? ✅ -->

<!-- How about a license here? 📜 (or is it a licence?) 🤷 -->
